[[docs/Partitura/02_Partitura Davide_01/Scena_02]]

**03_01**

Un totem... un totem è una connessione tra una specie animale o vegetale o un oggetto inanimato e una comunità di individui. Una relazione psicologica che lega un uomo o un popolo a qualcosa che appartiene al loro ambiente. Gli Irochesi avevano clan con nomi di animali: aquila, orso, falco... Fu lo sciamano Hiawatha a dividere le tribù in clan, per poi assegnare loro un animale totem. Hiawatha ebbe la visione in sogno, gli spiriti gli avevano detto che quella era la strada per la pace... un legame psicologico è sempre un nodo spirituale.

**03_02**

C'era una casa in campagna. Lì il totem era la televisione e lo sciamano si chiamava Enea, classe 1896, reduce della Prima guerra mondiale, ferito in combattimento e più volte decorato al valor militare. I vaticini di Enea avvenivano tramite una sequenza algoritmica di bestemmie cui corrispondevano, in maniera sincronica, le preghiere del rosario declinate da sua moglie. Solo tramite l’impasto alchemico delle due voci e dei diversi toni, uno fortissimo l’altro bassissimo, avevano luogo i vaticini che, nella tarda primavera del 1981, furono così rivelati per l’immediato futuro.

[[docs/Partitura/02_Partitura Davide_01/Scena_04]]