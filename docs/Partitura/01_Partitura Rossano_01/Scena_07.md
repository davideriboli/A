[[Scena_06]]

**07**      

Vergine pura, d’ogni parte intera,  
del tuo parto gentil figliola et madre,  
ch’allumi questa vita, et l’altra adorni,  
per te il tuo figlio, et quel del sommo Padre,  
o fenestra del ciel lucente altera,  
venne a salvarne in su li extremi giorni;  
et fra tutt’i terreni altri soggiorni  
sola tu fosti electa,  
Vergine benedetta,  
che ’l pianto d’Eva in allegrezza torni.  
Fammi, ché puoi, de la Sua gratia degno,  
senza fine o beata,  
già coronata nel superno regno.  
(…)
Vergine, tale è terra, et posto à in doglia  
lo mio cor, che vivendo in pianto il tenne  
et de mille miei mali un non sapea:
et per saperlo, pur quel che n’avenne  
fôra avenuto, ch’ogni altra sua voglia  
era a me morte, et a lei fama rea.  
Or tu donna del ciel, tu nostra dea  
(se dir lice, e convensi),  
Vergine d’alti sensi,  
tu vedi il tutto; e quel che non potea  
far altri, è nulla a la tua gran vertute,  
por fine al mio dolore;  
ch’a te honore, et a me fia salute.
(…)
Il dí s’appressa, et non pòte esser lunge,  
sí corre il tempo et vola,  
Vergine unica et sola,  
e ’l cor or coscïentia or morte punge.  
Raccomandami al tuo figliuol, verace  
homo et verace Dio,  
ch’accolga ’l mïo spirto ultimo in pace.

[[Scena_08]]