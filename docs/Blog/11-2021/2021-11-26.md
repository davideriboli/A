## Venerdì, 26 novembre, 2021

[[2021-11-26]] | [[2021-11-28]]

---

**Ore 16:51**

Alle 14:30 è arrivato l'Oculus Quest 2. L'inizializzazione è stata un incubo. L'app Facebook necessaria non ne voleva sapere di collegarsi alla rete. Per me rimane incomprensibile la scelta di costringere gli utenti al log solo da applicazioni mobili. Si vede che, dato che il #VirtualReality è all'inizio, vogliono partire col piede giusto per controllarne gli utenti... Alla fine, dopo una decina di tentativi a vuoto che mi hanno anche costretto a installare e disinstallare una marea di merda sul mio telefono, ho capito che probabilmente l'app non è compatibile con l'ultima versione di Android. 

Sui forum di supporto ci sono centinaia di thread sul fatto che l'app non parte e molti pensano si tratti di incompatibilità col root o con layer grafici genere MIUI. Per me è la versione di Android: seguita tutta la procedura sul mio telefono vecchio (fortuna che non butto mai niente) il casco si è inizializzato e finalmente è partito.

Debbo dire che l'esperienza è stata così sorprendente da poterla paragonare solo alla prima volta che ho fatto *pinch*/*zoom* sullo schermo di un cellulare. Chi l'ha provato, sa di cosa parlo.

L'aggancio alla vecchia Chromecast è stato immediato e questo è buono.

Chissà che effetto farà a Giuliano... Dobbiamo prepararci in modo da documentare tutto.

___

### Oblique

*Canale sinistro, canale destro, canale centrale.*