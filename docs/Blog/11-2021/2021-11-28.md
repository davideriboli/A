## Domenica, 28 novembre, 2021

[[2021-11-26]] | 

---

**Ore 15:45**

La questione #VirtualReality comincia ad essere esplorabile... Anche se avevo diversi dubbi su quale fosse il modello migliore per le nostre ricerche, Oculus Quest 2 pare un buon punto di partenza.

In meno di 4 ore, dopo una iniziallizazione davvero troppo difficoltosa, sono riuscito a capire i principi base d'interfaccia, come salvare immagini e video, come monitorare via cellulare cosa avviene al *pilota*,  come monitorare via chromecast cosa avviene al *pilota* e ho trovato un po' di letteratura su come implementare la #MixedReality. Le risorse che vado via via trovando sono riportate nella nota dedicata [[Risorse VR]].

Dopo avere usato il casco per un paio d'ore ho avuto un malditesta fortissimo, ma era anche notte tardi, anzi... diciamo mattina presto e forse avevo solo bisogno di dormire. Un prezzo non troppo alto, per provare le stesse sensazioni e visitare le stesse dimensioni in cui si muove il [Doctor Strange](https://en.wikipedia.org/wiki/Doctor_Strange).

Ho provato l'app di meditazione guidata [Tripp](https://www.oculus.com/experiences/quest/2173576192720129/) che magari è solo un vidogame, ma comunque permette di raggiungere già "qualcosina" anche solo grazie al controllo e alla visualizzazione della respirazione.

Questo fronte di sviluppo sarebbe interessantissimo, ma è certamente molto pericoloso. Mi chiedo cosa accadrà ai tanti *borderline* o alle personalità fragili che verranno in contatto con questi strumenti senza il giusto training...

La ricerca iconografica, com'era immaginabile, sta fornendo risultati interessanti specie sul fronte "riviste e giornali".

___

### Oblique

*Fallo in un modo sporco.*