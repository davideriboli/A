[[Partitura/02_Partitura Davide/Scena_09]]

**10**

Avevo le gambe buone

forti, da calciatore

pronto a far carriera

e fama, quella vera.

E nella città di mare

la mia città natale

non ero solo un campione

ma un cupo e triste cognome.

E mi hanno ammazzato

come un traditore

io che volevo fare il calciatore

Mi presero con l'inganno

in bocca uno sporco panno

le mani tra cavi d'acciaio

chiuso nel bagagliaio

Mi preser lo stesso giorno

del bimbo caduto nel pozzo

viaggiai da mare a mare

nel buio senza respirare

E mi hanno ammazzato

come un traditore

io che volevo fare il calciatore

Sputarono senza esitare

“sei solo un animale!”

disse il mio rapitore

disse: brigate rosse.

Poi foto là nel giornale

in croce sul capezzale

un cristo senza peccato

ero già condannato

E mi hanno ammazzato

come un traditore

io che volevo fare il calciatore

Stretto alla gola un coltello

reo solo di avere un fratello

chiuso dentro uno schermo

vidi in faccia l'inferno

E fu perché ero innocente

che accettai la mia inutile morte

caddi senza colpe

dentro la mia sorte

Fu così venni ammazzato

un agnello sacrificato

in silenzio recitai le mie preci

il mio nome: Roberto Peci

E mi hanno ammazzato

come un traditore

io che volevo fare il calciatore

[[Partitura/02_Partitura Davide/Scena_11]]