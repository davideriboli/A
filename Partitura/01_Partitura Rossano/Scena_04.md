[[Partitura/01_Partitura Rossano/Scena_03]]      

**04**

Gli ossi di pollo gettati a terra ci dicono che è necessario che i pasti vadano consumati preferibilmente nel bosco, da soli. Per il trasporto del cibo, le tasche della giacca andranno più che bene.

Secondo: La televisione va tenuta spenta e lasciata alla sua funzione naturale di totem.

Terzo: riguardo a ciò che dice il Papa sulla situazione attuale di crisi il mio responso è: Omissis.

Quarto: sul governo Forlani, ma anche sui governi Spadolini e Fanfani, la visione del qui presente sciamano Enea è: Omissis. Il quinto vaticinio è il seguente: se continuerete con la vostra bruttissima abitudine di lasciare la televisione sempre accesa, sempre parlante a vanvera, inopportuna e a un volume troppo alto, accadrà che un giorno non smetterà più di trasmettere; rimarrà in funzione per diciotto ore consecutive per poi terminare con un evento doloroso, triste e infausto.

Ciò detto lo sciamano iniziò la sua sequenza rituale di bestemmie con grande determinazione e con cadenza liturgica, mentre la moglie snocciolava imperterrita il rosario, seguendo una precisa e composita litania ipnotica.

[[Partitura/01_Partitura Rossano/Scena_05]]